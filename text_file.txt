1 जनवरी को मुकेश चंद्राकर ने मुझे व्हाट्सएप पर एक स्टोरी का लिंक भेजा, जिस पर उन्होंने और नीलेश त्रिपाठी ने मिलकर काम किया था. यह स्टोरी नक्सल प्रभावित बस्तर के स्कूलों की स्थिति के बारे में थी. तीन घंटे बाद वह लापता हो गया.

मुझे मुकेश के बारे में एक अन्य पत्रकार मित्र से पता चला, जिसने मुझे 3 जनवरी को फोन किया था. उसने बताया कि मुकेश दो दिन से लापता है. मुकेश के फोन से आखिरी कॉल रात 8.28 बजे उसके रिश्तेदार रितेश चंद्राकर को की गई थी, जो 2 जनवरी की रात को दिल्ली के लिए फ्लाइट पकड़ने के बाद से लापता था. मुकेश के भाई युकेश ने पुलिस में गुमशुदगी की रिपोर्ट दर्ज कराई थी. उसने मुकेश के यूट्यूब चैनल पर एक वीडियो भी अपलोड किया, जिसमें मदद की अपील की गई. युकेश चंद्राकर ने वीडियो में कहा, “मेरा भाई असली हीरो है. आज मुझे ऐसा नहीं लग रहा कि मैं उसका बड़ा भाई हूं. ऐसा लग रहा है कि मैंने आज एक बच्चे को खो दिया है.”

कुछ घंटों बाद, मुकेश के मामले की जांच के लिए बीजापुर पुलिस द्वारा गठित विशेष टीम को उसके घर के पास के इलाके में एक सेप्टिक टैंक में एक शव मिला, जो मुकेश के फोन पर आखिरी लोकेशन थी. शाम करीब 5.26 बजे मेरे दोस्त ने मुझे शव के बारे में बताने के लिए फोन किया. मेरे दोस्त ने मुझे बताया कि यह पुष्टि नहीं हुई है कि यह शव मुकेश का है, लेकिन संभावना थी कि ऐसा हो. मैं जो सुन रहा था, उस पर मुझे यकीन नहीं हो रहा था. हम सभी को उम्मीद थी कि यह मुकेश नहीं होगा.

दो घंटे बाद, सेप्टिक टैंक में मिले शव की पुष्टि मुकेश चंद्राकर के रूप में हुई.

मेरे दोस्त और साथी पत्रकार को बेरहमी से पीटा गया और मार दिया गया. वह 32 साल का था. मामले में मुख्य संदिग्ध? ठेकेदार सुरेश चंद्राकर, जिसने हाल ही में एक भव्य शादी की थी, जिसके लिए उसने एक हेलीकॉप्टर का इस्तेमाल किया था और रूसी नाचने वाली लड़कियों को बुलाया था. वह मुकेश का दूर का रिश्तेदार भी था.

वो कहानी जिसने मुकेश की जान ली

19 दिसंबर, 2024 को मुकेश चंद्राकर, समाचार चैनल एनडीटीवी के अपने सहकर्मी नीलेश त्रिपाठी के साथ मुतावेंदी गए. दोनों ने 10 साल तक साथ काम किया था और कई प्रोजेक्ट पारस्परिक सहयोग से पूरे किए थे. इस बार वे पिछले साल गोलीबारी में फंसी छह महीने की बच्ची की दुखद मौत के साथ-साथ, क्षेत्र में बारूदी सुरंगों से हुई मौतों पर रिपोर्ट कर रहे थे. उन दोनों ने नए स्कूलों की स्थिति, शिक्षकों के वेतन और क्षेत्र में सरकारी योजनाओं के कार्यान्वयन पर भी रिपोर्ट की.

मुतावेंदी जाते समय मुकेश और नीलेश ने एक नवनिर्मित सड़क की खराब स्थिति देखी और बीजापुर लौटते समय, नीलेश ने सड़क की खराब गुणवत्ता पर एक रिपोर्ट की. उन्होंने कहानी का शीर्षक दिया "जहां शहीद हुए जवान, वहां क्यों हो रहा है घटिया सड़क निर्माण?" यह खबर 24 दिसंबर, 2024 को प्रसारित हुई और इसने लोगों का ध्यान अपनी तरफ खींचा. एक दिन के भीतर सरकार ने इस पर ध्यान दिया और नक्सली इलाकों में जाने वाली सड़क के निर्माण पर जांच के आदेश दिए.

सड़क पर स्टोरी करने का फैसला अचानक लिया गया. नीलेश याद करते हुए कहते हैं, "सड़क गंगलूर से नेलसनार तक बनाई गई थी और हम हिरोली तक गए क्योंकि हमें मुतावेंदी जाना था. सड़क की हालत बहुत खराब थी, इसलिए मैंने मुकेश से कहा कि हम बीजापुर वापस जाते समय स्टोरी करेंगे. अपने आप में यह एक आकस्मिक स्टोरी थी, क्योंकि हम कुछ अन्य स्टोरी कवर करने के लिए मुतावेंदी गए थे.”

जब उन्होंने कलेक्टर के कार्यालय में मामले की जांच की, तो उन्हें पता चला कि सुरेश चंद्राकर ठेकेदार थे. कार्यालय के अधिकारियों ने ऑफ द रिकॉर्ड बताया कि उन्होंने "सड़कों के साथ बहुत खराब काम किया".

स्टोरी प्रसारित होने के बाद, मुकेश और नीलेश को कोई धमकी नहीं मिली. वास्तव में, मुकेश ने नीलेश को बताया कि उन्हें लोगों से प्रशंसा के कॉल आ रहे थे.

नीलेश याद करते हुए बताते हैं, "1 जनवरी की शाम को मुकेश और मैंने लंबी बातचीत की. हमारी दोनों कहानियों- एक सड़क निर्माण पर और दूसरी स्कूल पर- ने असर दिखाया था. उन्होंने यह भी बताया कि उन्हें नक्सलियों के गढ़ पामेड़ में एक और सड़क के बारे में जानकारी मिली है. मैंने उनसे कहा कि हम 26 जनवरी की कहानी पर काम करेंगे. मैं उन्हें 10 सालों से जानता हूं और हमने कई प्रोजेक्ट्स पर साथ मिलकर काम किया है. उस वक्त मुझे बिल्कुल भी अंदाज़ा नहीं था कि यह हमारी साथ में आखिरी कहानी होगी, या मैं उससे आखिरी बार बात कर रहा हूं."

‘कैसे हो दादा?’

मुकेश और मैं नियमित संपर्क में थे. वो मुझे अपनी कहानियां भेजा करता और जब भी मैंने उससे संपर्क किया, उन्होंने मेरी मदद की. जब भी वो मेरा फोन उठाता तो कहता “कैसे हो दादा?” चाहे मैंने किसी से संपर्क करने की जानकारी, पुलिस प्राथमिकी या प्रेस विज्ञप्ति मांगी हो, हमेशा जवाब यही था, “अभी लो दादा.” मुकेश हमेशा साथी पत्रकारों की मदद करने के लिए तैयार रहते थे.

पुलिस और नक्सलियों द्वारा निर्दोष आदिवासियों की हत्याओं, इंफ्रास्ट्रक्चर परियोजनाओं में भ्रष्टाचार से लेकर पत्रकारों की सुरक्षा और संरक्षा के मुद्दों तक, मुकेश ने बस्तर के अंदरूनी इलाकों से कई विषयों पर विस्तार से रिपोर्टिंग की थी.

मैंने मुकेश से पहली बार इसलिए बातचीत की क्योंकि वे और उनके बड़े भाई युकेश, पत्रकार गणेश मिश्रा के नेतृत्व में आठ सदस्यीय प्रतिनिधिमंडल (जिनमें से छह पत्रकार थे) का हिस्सा थे, जिसने अप्रैल 2021 में केंद्रीय रिजर्व पुलिस बल (सीआरपीएफ) के जवान राकेश्वर सिंह मन्हास को नक्सलियों से सफलतापूर्वक रिहा कराया था. मैं रिहाई कराने वाले उस प्रतिनिधिमंडल पर एक स्टोरी कर रहा था.

मुकेश ने बस्तर में पत्रकार होने की कड़वी हक़ीक़त को मेरे साथ साझा किया. उन्होंने मुझसे कहा, "बस्तर में 95 प्रतिशत पत्रकार बिना वेतन के हैं. इस दयनीय व्यवस्था के कारण, कुछ अधिकारियों के साथ काम करते हैं व कुछ ठेकेदार के रूप में, लेकिन यह उनकी गलती नहीं है. उनके पास कोई विकल्प नहीं है. मैं प्रति स्टोरी 250 से 2,500 रुपये कमाता हूं, और 2,500 रुपये केवल तभी मिलते हैं जब यह 'विशेष स्टोरी' हो." उनका कहना था कि एक संघर्ष क्षेत्र में काम करना "बहुत चुनौतीपूर्ण" है, जहां पत्रकारों को पुलिस और माओवादियों दोनों की धमकियों से निपटना पड़ता है. उन्होंने मुझसे कहा, "इसके बावजूद, हम काम करते हैं. लेकिन जो बात हमें परेशान करती है, वह है भुगतान का न होना."

कठिन सवाल पूछना

बस्तर के सुकमा से ग्राउंड रिपोर्टर और मुकेश के दोस्त सलीम शेख, मुकेश को 10 साल से भी ज़्यादा समय से जानते थे. उनकी मुलाकात तब हुई थी जब विवादास्पद पुलिस अधिकारी एसआरपी कल्लूरी बस्तर के महानिरीक्षक थे. उन्होंने कहा, "सरकार और पुलिस के गलत व्यवहार पर रिपोर्ट करना बहुत जोखिम भरा था. खतरों के बावजूद, मुकेश उन गिने-चुने पत्रकारों में से एक थे जिन्होंने इन गलत कामों के खिलाफ़ हिम्मत से आवाज़ उठाई. वह एक कट्टर सत्ता-विरोधी पत्रकार थे, जो लगातार ऐसी कहानियों पर ध्यान केंद्रित करते थे जो जनहित में हों." 

साथ ही उन्होंने यह भी कहा कि मुकेश के पास एक ऐसा नेटवर्क था जिसमें ग्रामीण, नक्सली और पुलिस शामिल थे, जिससे उन्हें अक्सर महत्वपूर्ण जानकारी मिल जाती थी. सलीम ने मुझे बताया, "वास्तव में, हममें से कई लोगों ने मुकेश और युकेश के नेतृत्व में अधिकारियों के डर के बिना कठिन सवाल पूछना सीखा." उन्होंने कहा कि मुकेश अपनी कहानियों की वजह से "हमेशा चर्चा में रहते थे". सलीम ने कहा, "अपने खुलासों की वजह से अक्सर अधिकारियों से उनकी बहस होती थी. वह एक बहादुर पत्रकार थे और उन्होंने कई अन्य ग्राउंड रिपोर्टरों को प्रेरित किया."

कई पत्रकारों ने मुझे बताया कि मुकेश ने पहले भी ठेकेदारों द्वारा घटिया काम की रिपोर्टिंग की थी, जिसकी वजह से वो मुकेश से गहरी दुश्मनी गांठ चुके थे. बस्तर में ठेकेदारों का दायरा छोटा है और उन्हें नक्सल प्रभावित इलाकों में आकर्षक इंफ्रास्ट्रक्चर परियोजनाएं मिलती हैं. आम धारणा ये है कि अधिकारियों और राजनेताओं को इस सौदे में हिस्सा मिलता है, जिसके बदले में ठेकेदार घटिया सामग्री का इस्तेमाल करके अपने घपले को अंजाम दे सकता है.

पत्रकार प्रभात सिंह ने कहा, “सुरेश चंद्राकर उन ठेकेदारों में से एक हैं, जो बस्तर के सुदूर इलाकों में हर सड़क ठेके में प्रत्यक्ष या अप्रत्यक्ष रूप से शामिल हैं. ये ठेकेदार घटिया काम करते हैं और काम की गुणवत्ता की जांच करने के लिए जंगलों के अंदर कोई नहीं है. जब पत्रकार ऐसे घटिया काम को उजागर करते हैं, तो ये ठेकेदार प्रभावित होते हैं.” प्रभात और बस्तर के अन्य पत्रकारों का मानना ​​है कि सुरेश चंद्राकर को लगा कि नीलेश की कहानी मुकेश का काम है, क्योंकि उसने पहले भी ऐसी खबरें की हैं.

प्रभात ने अनुमान लगाते हुए कहा, “मुकेश एक पत्रकार था, जिसने सड़कों की खराब स्थिति के बारे में कई बार रिपोर्ट की है. मुकेश द्वारा ठेकेदारों के खराब काम को लगातार उजागर करने से नाराज सुरेश चंद्राकर ने शायद यह मान लिया कि गंगालूर-नेलासनार सड़क पर आलोचनात्मक कहानी के लिए मुकेश जिम्मेदार है, भले ही वास्तव में ये रिपोर्ट नीलेश ने की थी.”

पुलिस जांच के अनुसार ऐसा लगता है कि रितेश चंद्राकर ने ही 1 जनवरी की रात मुकेश को घर बुलाया था. रितेश, सुरेश चंद्राकर का छोटा भाई है. रिश्तेदार होने के अलावा, मुकेश और रितेश के बीच अच्छे संबंध भी थे. 2019 में मुकेश और रितेश उत्तराखंड घूमने गए थे. वे कभी-कभी उस जगह पर साथ में बैडमिंटन खेलते थे, जहां मुकेश की हत्या हुई थी. जाहिर है मुकेश को किसी गड़बड़ी का संदेह नहीं था, और वह रितेश से मिलने के लिए तैयार हो गया.

मुकेश का शव मिलने के बाद जारी एक प्रेस विज्ञप्ति में बीजापुर पुलिस ने कहा, “1 जनवरी, 2025 की रात को, रितेश चंद्राकर ने मुकेश चंद्राकर से फोन पर बात की और उसे बीजापुर के चट्टान पारा इलाके में सुरेश चंद्राकर की संपत्ति पर रात के खाने के लिए आमंत्रित किया. मुकेश रात के खाने में शामिल हुआ, जहां उनके बीच बहस हुई. बहस के दौरान, रितेश ने मुकेश से सवाल किया कि रिश्तेदार होने के बावजूद वह उनके काम में मदद करने के बजाय उनके काम में बाधा क्यों डाल रहा है.”

सुरेश के लिए सुपरवाइजर के तौर पर काम करने वाले रितेश और महेंद्र रामटेके ने मुकेश के सिर, पेट, पीठ और सीने पर लोहे की रॉड से हमला किया. मुकेश की मौके पर ही मौत हो गई. रितेश और महेंद्र रामटेके ने मुकेश के शव को पास के सेप्टिक टैंक में डाल दिया. बाद में, एक और भाई दिनेश चंद्राकर ने टैंक पर सीमेंट करने का काम अपनी देखरेख में करवाया.

पुलिस ने कहा कि मुकेश की हत्या पूर्व नियोजित थी और इसका मास्टरमाइंड सुरेश चंद्राकर था, जो मुकेश की हत्या के समय जगदलपुर में था. मुकेश की हत्या करने के बाद रितेश ने जगदलपुर में मौजूद सुरेश और दिनेश को इसकी जानकारी दी. इसके बाद वह रामटेके के साथ बोदली चला गया, जहां सुरेश और दिनेश उसके साथ हो लिए. उन्होंने मुकेश के फोन और हत्या में इस्तेमाल की गई लोहे की रॉड को अलग-अलग जगहों पर फेंक दिया.

चंद्राकर के तीनों भाई सुरेश, रितेश और दिनेश और महेंद्र रामटेके को गिरफ्तार कर लिया गया है. पोस्टमार्टम रिपोर्ट से पता चला कि उन्होंने मुकेश के साथ कितनी बेरहमी से मारपीट की थी. उसकी खोपड़ी में 15 फ्रैक्चर थे, पांच पसलियां टूटी हुई थीं, उसका लीवर चार हिस्सों में बंटा हुआ था, उसकी गर्दन टूटी हुई थी और उसका दिल फट गया था. आखिरकार मुकेश को उसके हाथ पर बने टैटू से पहचाना गया.

एक दिलेर पत्रकार की स्मृतियां

लेकिन इस भयानक मौत के लिए मुकेश को याद नहीं किया जाना चाहिए. मुकेश की दोस्त और साथी पत्रकार रानू तिवारी ने कहा, "मुकेश खुद एक कहानी थे. उन्होंने अपने जीवन में कई चुनौतियों का सामना किया था."

मुकेश दो साल के थे, जब उन्होंने अपने पिता को खो दिया. परिवार को चलाने की जिम्मेदारी उनकी मां कौशल्या पर आ गई, जो एक आंगनवाड़ी कार्यकर्ता थीं. रानू ने मुझे मुकेश की कहानियां सुनाते हुए कहा, "मुझे याद है कि एक बार जब हम जंगल में घूम रहे थे, तो उन्होंने मुझे बताया कि कैसे वे महुआ और इमली इकट्ठा करते थे. पहले तो मुझे लगा कि यह उनके लिए सिर्फ़ एक मज़ेदार गतिविधि है, लेकिन फिर उन्होंने मुझे बताया कि उन्होंने मजबूरी में ऐसा करना शुरू किया था. उनकी मां एक आंगनवाड़ी कार्यकर्ता के रूप में काम करती थीं, जो प्रतिदिन केवल 300 रुपये कमाती थीं, इसलिए वन उपज इकट्ठा करना उनके लिए आय का एक स्रोत था. कठिनाइयों के बावजूद, उन्होंने अपने बच्चों का अच्छे से पालन-पोषण किया."

2009 में कौशल्या की कैंसर से मृत्यु हो गई, तब मुकेश सिर्फ 17 साल के थे. रानू ने कहा, "इसके बाद से दोनों भाई अपने दम पर आगे बढ़े और पत्रकारिता में सफल करियर बनाया."

प्रभात सिंह, उनके एक अन्य मित्र और साथी पत्रकार ने इस कहानी में और भी बातें जोड़ीं. प्रभात बताते हैं, "मुकेश और युकेश 2005 में सलवा जुडूम आंदोलन शुरू होने तक अपनी मां के साथ बासगुड़ा में रहते थे. उस समय यह आक्रामक हो गया और कई निर्दोष लोगों को अपने घर छोड़ने के लिए मजबूर होना पड़ा और उन्हें पुलिस की सुरक्षा में जबरन जुडूम शिविरों में ले जाया गया. मुकेश का परिवार पहले बासगुड़ा में रहता था और बढ़ते संघर्ष के कारण आवापल्ली के एक शिविर में चला गया. उन्होंने आदर्श विद्यालय से अपनी स्कूली शिक्षा प्राप्त की और फिर अपने बड़े भाई युकेश के नक्शेकदम पर चलते हुए 20-21 साल की छोटी उम्र में पत्रकारिता में आ गए.”

रानू ने बताया कि मुकेश ने, युकेश के साथ असाइनमेंट पर जाकर और काम पर ही सीखकर पत्रकारिता में प्रवेश किया. रानू ने मुकेश के बारे में कहा, "वह एक बेहतरीन पत्रकार थे, जो विशेष रूप से अपनी ग्राउंड रिपोर्ट के लिए जाने जाते थे." उन्होंने सहारा समय, बंसल न्यूज़ और न्यूज़ 18 जैसे आउटलेट्स के लिए एक स्ट्रिंगर के रूप में काम किया, लेकिन 2021 में उन्होंने एक साहसिक कदम उठाया और अपना खुद का न्यूज़ चैनल, बस्तर जंक्शन लॉन्च किया. मुकेश के चैनल में गहराई से की गई ज़मीनी पत्रकारिता थी, और इसने जल्द ही लोगों का ध्यान आकर्षित कर लिया.

रानू की आवाज भावुक हो गई जब उन्होंने साथ बिताए दिनों को याद किया. उन्होंने कहा, “जब भी मैं बीजापुर जाता था, मैं मुकेश के साथ ही रहता था. मैं अक्सर मजाक में कहता था कि उनका घर मेरी ‘चंद्रकार धर्मशाला’ है. वास्तव में मैंने जो भी स्टोरी बीजापुर में की, उसमें मुकेश मेरे साथ थे.”

एक बार वे दोनों मोटरसाइकिल पर इंद्रावती नदी के किनारे अभुजमाड गए. रानू ने याद करते हुए बताया, “लगभग चार किलोमीटर तक वे बिना रुके बोलते रहे और गहन कवरेज प्रदान करते रहे. रिपोर्टिंग करते समय इतने विस्तृत विवरण प्रदान करने की उनकी क्षमता हैरतअंगेज़ थी.”

मुकेश का जीवन बस्तर में पत्रकारों के संघर्ष को दर्शाता है और उनकी असामयिक मृत्यु, सत्य की खोज में उनके द्वारा उठाए जाने वाले जोखिमों को उजागर करती है. अपने काम के प्रति उनका समर्पण और उनके सामने आई चुनौतियां हमें यह याद दिलाती हैं कि असली बलिदान तो उन पत्रकारों द्वारा दिया जाता है जो कभी-कभार ही नजर आते हैं, जो अपनी जान जोखिम में डालते हैं ताकि हम अगड़े मोर्चों से खबरें दे सकें.

मस्जिद में मंदिर तलाशने की चल रही ‘देशव्यापी योजना’ की जद में उत्तर प्रदेश का संभल जिला भी आ गया है. यहां इन दिनों हर रोज ही खुदाई चल रही है और कभी मंदिर तो कभी बावड़ी निकल रही है. इसकी शुरुआत शाही जामा मस्जिद में 19 नवंबर को हुए सर्वे से हुई.

लंबित मामलों से दबे स्थानीय न्यायालय में 19 नवंबर को एक याचिका दायर हुई. जज साहब ने उसी दिन सुनवाई की और सर्वे का आदेश दे दिया. जिला प्रशासन पहले से तैयार बैठा था. उसी दिन ही सर्वे के लिए टीम भी पहुंच गई और सर्वे भी हो गया.

इसके पांच दिन बाद 24 नवंबर सर्वे टीम दोबारा पहुंचीं. इस दिन यहां भारी पुलिसबल पहले से मौजूद था. देखते-देखते यहां पुलिस और भीड़ आमने-सामने आ गई. जिसमें पांच लोगों की मौत हुई. वहीं सैकड़ों लोग घायल हुए, जिसमें पुलिस वाले भी शामिल थे. 

ये रविवार का दिन था. लेकिन रिपोर्टर के लिए क्या ही रविवार और क्या ही सोमवार. हालांकि, अभी तक दफ्तर के किसी भी रिपोर्टर को संभल जाने का सिग्नल मिला नहीं था. रिपोर्टर साथी ग्रुप में संभल हिंसा से संबंधित कुछ न कुछ भेजकर संपादकों को अलर्ट कर रहे थे.

खैर, सोमवार की सुबह जब उठा तो तब तक संपादक महोदय अतुल चौरसिया की दो-तीन कॉल, मिस कॉल में बदल चुकी थीं. मैंने बैक कॉल किया तो बोले सब छोड़के तुरंत संभल निकलो. फोन रखते-रखते अवाज आई कि स्टोरी जल्दी चाहिए चार दिन नहीं लगाने हैं. बाथरूम से ही गाड़ी के लिए मेल कर, जल्दी-जल्दी सोशल मीडिया और अन्य 2-4 खबरों पर नजर मारी तो देखा कि संभल में मामला ज्यादा बढ़ चुका था. इतना कि सोशल मीडिया पर सिर्फ संभल ही तैर रहा था. 

फोन रखकर नहाने गया तो इतने में दो मिस कॉल दूसरे संपादक जी रमन कृपाल की हो चुकी थीं. बैक कॉल मैंने कुछ देर बाद किया ताकि बता सकूं कि हां, निकल गया हूं, रास्ते में हूं. अवधेश सुनो... जैसे तुमने बहराइच से स्टोरी की थी हमें वैसी ही स्टोरी चाहिए. सबसे बात करके, अच्छे से स्टोरी करना. सर द्वारा बताई गईं कुछ जरूरी बातों के बीच मैंने, एक सैनिक की भूमिका निभाते हुए कहा, यस सर, ओके सर…

दिल्ली से संभल पहुंचने तक तीन टोल प्लाजा पार करने पड़े, तीनों पर पहली बार इतनी पुलिस देख रहा था. पहली बार इसलिए कह रहा हूं क्योंकि मेरा घर जिला अमरोहा में ही है तो यह रास्ता मेरे लिए नया नहीं था. इसी से अंदाजा हो गया था कि संभल में मामला कितना बढ़ गया है. जैसे- जैसे संभल नजदीक आ रहा था. वैसे-वैसे पुलिस की संख्या बढ़ती जा रही थी. कई चेकिंगों के बीच से मौके पर पहुंचा तो स्थिति कुछ ऐसी थी कि सूनी सड़कों और पसरे सन्नाटे के बीच सिर्फ पुलिसिया गाड़ी ही नजर आ रही थीं. माहौल एकदम कर्फ्यू जैसा था. 

संभल पहुंचते ही इंटरनेट बंद हो गया था. अब संभल समेत देश दुनिया में क्या चल रहा है, इसकी जानकारी इंटरनेट के माध्यम से मिलना बंद हो गई थी.

शहर में एंट्री करने के दौरान मुहाने पर ही भारी बैरिकेडिंग के बीच सैकड़ों पुलिसकर्मी तैनात थे. बैरिकेडिंग पार करते ही बदरंग सड़क पर सामने से आती एक दर्जन से अधिक गाड़ियों के काफिले के एक साथ बजते सायरनों की आवाज सुनकर कुछ देर के लिए ठहर सा गया. रिकॉर्डिंग के लिए कैमरा ऑन करने में एक बार तो लगा कि उंगलियां ऑन का बटन दबाने से थोड़ा हिचकिचा रही थी. खैर शुरुआत ऐसी हुई तो फिर बाद में दिमाग और उंगलियों ने और ज्यादा चुस्ती से काम किया. 

मेरा सबसे पहला मकसद उस मस्जिद को देख लेना था, जिसने देशभर का ध्यान एक बार फिर अपनी ओर खींचा. इस मस्जिद के लिए कई रास्ते जाते हैं. इन रास्तों पर पड़ने वाले घरों से लोग झांक रहे थे लेकिन जैसे ही कैमरा या उनकी ओर देखों तो वे दरवाजा बंद कर लेते. छिपने की कोशिश करते. 

मस्जिद के मेन गेट के ठीक सामने वाले घरों में कतार से हिंदू आबादी रहती है. इन ऊंची इमारतों की पहली, दूसरी मंजिलों से कुछ महिलाएं और बच्चियां झांक रही थी. आवाज देने पर खिड़कियां बंद कर भाग जातीं. मैंने एक महिला को बहन बोलकर बात करने की गुजारिश की. खिड़की बंद करते हुए आवाज आई नहीं. उसी की बगल में एक दूसरी खिड़की से झांक रही लड़की पहले तो खिड़की बंद कर भाग गई लेकिन बाद में आई तो बात करने के लिए राजी हो गई. उसने इशारों से कहा, भैया इधर से पुलिस ने सभी के दरवाजे बंद करवा रखे हैं, आप गली वाले दूसरे रास्ते से आ जाइए. रास्ता घूमकर मैं उस घर पहुंचा तो वहां 65 वर्षीय बुजुर्ग महिला, उनकी बहू, बेटियां और उनके कुछ रिश्तेदारों की बेटियां बैठी थीं.

यहां विस्तार से अच्छी लंबी बातचीत रिकॉर्ड हुई, लेकिन अफसोस की इस बातचीत को कुछ देर बाद ही डिलीट करना पड़ा. दरअसल, अचानक घर पर आया इस परिवार का बड़ा बेटा सारा डाटा डिलीट करने की गुजारिश करने लगा. उसके लगातार अनुरोध के कारण मैंने फोन से सारा डेटा डिलीट कर दिया. उनका कहना था, हमारे लिए मुश्किल हो जाएगी. आप चले जाएंगे लेकिन हमें फिर से सभी हिंदू मुस्लिमों को मिलकर यहीं रहना है. यहां ये बताना जरूरी है कि ये परिवार मुझसे मेरा नाम जानने के बाद ही बात करने के लिए तैयार हुआ था. 

हालांकि, यह तो मेरा नाम पूछने की शुरुआतभर थी. अपने दस साल के पत्रकारिता करियर में पहली बार था. जब मुझे इनती बार अपना खुद का नाम लेना पड़ा.

अब मेरा अगला टारगेट पांचों मृतकों के परिवारों से मिलना और उनका दर्द जानना था. जब मैं पीड़ित परिवारों के पास पहुंचा तब उन्होंने मेरा नाम पूछा. वो नाम पूछने के बाद ही बात करने को तैयार होते थे. ज्यादातर लोगों ने बात करने से मना कर दिया क्योंकि अवधेश यानी मेरे नाम में मेरा धर्म छिपा था और उन पीड़ितों को मेरे नाम की वजह से मेरे ऊपर यकीन नहीं था. जिन्होंने बात की उनमें कई को मुझे अपना काम दिखाकर विश्वास में लेना पड़ा.

एक जगह तो परिवार ने बात करने से मना कर दिया, मैं सिर्फ कुछ फुटेज लेकर वापस लौट रहा था. गली खत्म होने से पहले ही उधर से आ रहे एक शख्स ने न्यूज़लॉन्ड्री का माइक देख मुझे वापस ले जाकर परिवार से बात कराई.  

बतौर रिपोर्टर यह मेरे लिए बहुत चौंकाने और शर्मिदा करने वाली बात थी. मैंने तमाम जगहों से रिपोर्टिंग की लेकिन पहली बार मुझे ऐसे लोग मिले जो पीड़ित थे, लेकिन धर्म के आधार पर एक पत्रकार से बात नहीं करना चाहते थे. 

अपना दर्द बताने के लिए भी वो मजहब तलाश रहे थे. 

एक महिला जिनकी 15 साल की बेटी को पुलिस पूछताछ के लिए ले गई, उसने इसकी वजह बताई और मेरा सिर शर्म से झुक गया. उसने कहा, “हमारे घर तोड़े गए हैं, पुलिस ने हमारे घर में घुसकर सब तहस-नहस कर दिया है.” ये कह कर वो घर में टूटा हुआ सामान दिखाने लगीं. इसके बाद उन्होंने आगे बताया- “हमें पीटा गया है, हमारे घरों में घायल पड़े हैं, और दिल्ली का मीडिया हमारे घर में ही पत्थर ढूंढ़ रहा है. ऐसे मीडिया से हमें बात नहीं करनी है.”

यह उस मीडिया की एक दुखद और शर्मनाक तस्वीर है. जिस मीडिया से लोग उम्मीद करते हैं कि वह कमजोर, गरीब का सच सरकारों के सामने रखेगा और जवाबदेही तय करेगा. उल्टे मीडिया उनके लिए मुसीबत का जरिया बन गया है. मैंने महसूस किया कि मीडिया की विश्वसनीयता पूरी तरह से रसातल में चली गई है.

यही नहीं एक घर में एक पिता ने कहा कि हमें आपसे बात नहीं करनी, मेरा बेटा मरा है, मैं सब्र कर लूंगा, कोने में जाकर रो लूंगा लेकिन मुझे किसी को अपना दर्द नहीं बताना है. आप जाइए यहां से. 

इस घर से निकलने वाली गली के बाहर खड़े कुछ युवाओं ने मुझे बताया कि उनकी पहली नाराजगी पुलिस प्रसाशन और दूसरी मीडिया के रवैये से है. 

पुलिस से इसलिए क्योंकि वो इन्हें धमका रहे हैं. किसी से भी बात करने के लिए मना कर रहे हैं. दवाब बना रहे हैं कि ये किसी को नहीं बताना है कि हिंसा में हुई मौत पुलिस की गोली से हुई है. परिवार से लिखकर मांग रहे हैं. दूसरा हमारे घरों के बाहर पड़े पत्थरों को दिखाकर दिल्ली का मीडिया हमें पत्थरबाज कह रहा है. 

25 नवंबर का दिन संभल को भांपने और इसी कशमाकश में गुजर गया कि कोई बात कर ले. इसी रात करीब 8 बजे मृतक अयान का शव पुलिस की निगरानी में उनके घर पहुंचा. पुलिस ने अंतिम संस्कार के कार्यों के लिए सिर्फ दस मिनट दिए थे. देर होने पर बार-बार बोला जा रहा था कि जल्दी कीजिए. रात दस बजे तक अयान के शव को कब्रिस्तान में दफनाया गया. कब्रिस्तान के अंदर परिजन और शहर के लोग तो बाहर भारी पुलिस तैनात थी. ये दृश्य मेरे लिए काफी हैरान करने वाले थे, किसी का अंतिम संस्कार भी परिवार नहीं बल्कि जैसे पुलिस चाह रही है वैसे हो रहा है. मुझे इस दौरान उस हाथरस पीड़िता की भी याद आई जिसे यूपी पुलिस ने आधी रात को खुद ही जलाकर अंतिम संस्कार कर दिया था.  

एक दिन लगभग खत्म हो चुका था, मेरे पास रिपोर्ट के नाम पर 10 फीसदी भी काम नहीं हुआ था. रात करीब 10 बजे अतुल सर ने हाल चाल लेने के बाद कहा कि ये रिपोर्ट कल सवेरे जल्दी चाहिए. तब मैं कब्रिस्तान में था.

लोग बात नहीं कर रहे थे, काफी मुश्किल हो रहा था. दिल्ली से आए मीडिया साथी पहले ही इग्नोर कर चुके थे. वे लॉबिस्ट की तरह काम कर रहे थे कि तुम मेरी बात कराओ मैं तुम्हारी कराता हूं.

देर रात खाना खाने और फिर सोने का ख्याल आया. शहर के चक्कर काटने के बाद एक होटल के बाहर खूब देवी देवताओं की तस्वीरे लगी थीं, शुद्ध शाकाहारी नहीं लिखा था लेकिन वो फील अपने से ही आ गया था. लेकिन वहां हमें नॉनवेज खाने का मौका मिला. 

दिनभर की थकान के बाद अगला मिशन कोई होटल ढूंढकर अच्छी नींद लेना था. संभल के ज्यादातर होटलों पर पुलिस ने पहले ही कब्जा कर लिया था. औसत ये था कि अगर किसी होटल में 13 कमरे हैं तो 11 पुलिसकर्मियों के लिए बुक थे.

मेरी तरह मीडिया के कुछ अन्य साथी भी होटल की तलाश में भटक रहे थे. उनमें कोई मुरादाबाद, कोई चंदौसी तो कोई अमरोहा सोने के लिए निकल गया. मैंने सोच लिया था कि मैं गाड़ी में सो जाऊंगा लेकिन स्टोरी पूरी होने से पहले ये शहर नहीं छोड़ूंगा. 

फाइनली रात के करीब 2 बजे एक होटल मिल ही गया. जो मिला वो किसी ने बुक किया था लेकिन लौटा नहीं. भला हो उस शख्स का जो इस होटल से कहीं अच्छी व्यवस्था में सो गया होगा, और जिसके चलते हमें इस होटल में सोने का मौका मिला. दूसरी सबसे बड़ी समस्या यह भी थी कि कैश नहीं था. जो था लगभग खत्म हो चुका था. इंटरनेट नहीं होने के चलते यूपीआई संभव नहीं था. ड्राइवर, मैंने और कुछ इधर-उधर से करके बस किसी तरह बात बन जा रही थी.

सवेरे सात बजे मैं होटल छोड़ चुका था. ग्राउंड पर लोगों से मिलने जुलने का सिलसिला शुरू हो चुका था. दिक्कत 25 तारीख वाली ही थी लोग बात नहीं कर रहे थे. इसके बाद मैंने लोगों को अपना काम दिखाकर उन्हें विश्वास में लेकर बात करने की कोशिश की. ये एक रास्ता मुझे स्टोरी कंपलीट करने की मंजिल की ओर ले जा रहा था.  

26 नवंबर को अतुल सर ने करीब दस बजे सवेरे फिर से फोन कर दिया कि क्या स्टेटस है. स्टोरी आज ही शाम तक चाहिए. मैंने, सामने आ रही परेशानियों का जिक्र करते हुए आखिर में दबी आवाज में सिर्फ इतना ही कहा, ठीक है सर.  

मैंने अपने साथी गाड़ी चालक से कहा कि सुनो भाई, हम स्पेशिली कहीं खाना खाने नहीं जाएंगे. आपको जहां कहीं भी लगे कि टाइम है खा सकता हूं तो खा लेना. हुआ भी ऐसा ही, मैं काम में व्यस्त था लोगों के घरों में जाकर पीड़ितों का दर्द सुन रहा था इस बीच इन्होंने खाना खा लिया था. मेरा भोजन रात को करीब दो बजे संभल से लौटते हुए हापुड़ में पड़ने वाले एक ढाबे पर हुआ. 

26 नवंबर दोपहर करीब दो बजे…

संभल से करीब 22 किलोमीटर दूर कैला देवी मंदिर के मुख्य बरामदे में महंत ऋषिराज गिरी बैठे थे. बीजेपी नेताओं समेत उनके समर्थकों का उनसे मिलने के लिए तांता लगा था. जब हम पहुंचे तो स्थानीय थाने के एसएचओ महंत से आशीर्वाद लेकर बाहर निकल रहे थे. बाबा की सुरक्षा में दो सिपाही लगा दिए गए थे. इन दोनों की ड्यूटी है कि कोई मुस्लिम व्यक्ति खासतौर मुस्लिम पत्रकार अंदर न जाने पाए. इन दोनों सुरक्षा कर्मियों से काफी गुजारिश के बाद मेरी मुलाकात महंत से हुई. एक गार्ड ने मेरा विजिटिंग कार्ड देखकर कहा, देखना इसलिए पड़ रहा है कि कोई गलत आदमी अंदर एट्री न कर जाए. उन्होंने साफ कहा कि किसी भी मुसलमान पत्रकार को अंदर नहीं जाने देना है. 

महंत से बात करने के बाद मैं संभल के इतिहास पर ‘तारीख़ ए संभल’ किताब लिखने वाले मौलाना मोईद से मिलना चाहता था, फोन किया तो उन्होंने मिलने से मना कर दिया. मैं फिर भी पता करके उनके घर पहुंच गया.

उनके बैठने के ठिकाने पर बनी लाइब्रेरी से एक किताब उठते हुए मैंने कहा कि आप जैसे लोग ही जब बोलना बंद कर देंगे तो हमारा क्या होगा. वो हल्का सा मुस्कुराए… ऐसा नहीं है. 

मैंने कहा, इस दौर में जब बोलने की सबसे ज्यादा जरूरत है और आप जैसे लोग चुप्पी साध लेंगे तो कैसे चलेगा? मैंने कहा, सर.. आप बात मत कीजिए, मैं ऐसे ही चला जाऊंगा, लेकिन मैं आपसे सिर्फ ये कहने आया था कि अगर आप सही हैं तो अभी आप जैसे लोगों की सबसे ज्यादा जरूरत है. थोड़ा लंबी चली इस बातचीत के बाद वे बात करने के लिए तैयार हो गए. ये सब बताना इसलिए जरूरी है कि संभल में इस वक्त ज्यादातर लोग बात करने से डर रहे हैं. जो मीडिया में बयान दे रहे हैं, पुलिस उन्हें उठा रही है. टारगेट कर रही है. जबरन थाने ले जाकर सवाल कर रही है. इसका परिणाम है कि लोग बात नहीं करना चाहते हैं. 

इसी कड़ी में पुलिस ने शहर के कई जिम्मेदार लोगों की एक मीटिंग भी बुलाई थी. देर शाम तक डीएम आवास पर चली इस मीटिंग में डीएम, एसपी समेत कई अन्य आलाअधिकारी भी शामिल रहे. मीटिंग में शाही जामा मस्जिद के सदर जफर अली समेत कई जिम्मेदार मुस्लिम लोगों को हिदायत दी गई थी कि वे इस मीटिंग समेत अन्य कोई भी बात अब मीडिया से नहीं करेंगे. डीएम ऑफिस के सामने दिल्ली मीडिया समेत कुछ स्थानीय पत्रकारों के कैमरे नजर जमाए थे कि लोग बाहर आएंगे तो बात होगी. कौन-कौन शामिल हुआ? क्या बातचीत हुई? उनको दिखाया जाए. 

ऐसा होता इससे पहले ही संभल के एसपी ने गेम कर दिया. आईपीएस अधिकारी कृष्ण कुमार बिश्नोई बाहर आए सभी मीडिया बंधुओं को बुलाया और कहा कि आप सब लोग एसपी आवास पहुंचे मैं और डीएम साहेब वहां आपसे बातचीत करेंगे.

फिर क्या था एसपी साहेब की बात पत्रकारों की सर आंखों पर. इस काफिले में शामिल कुछ गिने चुने पत्रकार एसपी कार्यालय पहुंच गए. इस गेम को मैं भाप गया था मैं कुछ देर रुका. मैंने देखा कि जैसे ही पत्रकार वहां से गए सभी नेताओं को एक-एक कर निकालना शुरू कर दिया. 

मैंने डीएम ऑफिस से बाहर निकल रहे मस्जिद के सदर जफर अली और एक अन्य को रोककर उनसे बात करने की कोशिश की. उन्होंने मुझसे बात करने से साफ इनकार कर दिया. कहा कि मीडिया से बात करने से मना किया गया है. उनके साथ मौजूद एक वकील ने मेरा नंबर लिया और कहा कि एक घंटे बाद मुझे कॉल करना बताता हूं, कहां आना है. हम यहां कोई बात नहीं कर सकते हैं. मना किया गया है. कुछ देर में ही एसपी और डीएम अपनी-अपनी गाड़ियों से एसपी आवास निकल गए. मैं भी पहुंच गया. मैंने जो डीएम एसपी से सवाल किए वो आपने मेरी रिपोर्ट में देखे ही होंगे. नहीं तो फिर से सुन लीजिए.

इस प्रेस कांफ्रेंस के बाद मैं बाहर आ गया. हमारे चालक सहयोगी ने बताया कि एसपी वहां मौजूद अधिकारियों से पूछ रहे थे कि ये लड़का कौन है.

इस कवरेज से जुड़ी अगर ये कहानी नहीं जोड़ूंगा तो शायद मेरा ये अनुभव अधूरा सा रह जाएगा. दरअसल, मुझे पता चला कि जामा मस्जिद के सदर जफर अली मस्जिद में ही मिलेंगे. जफर अली के दो परिचित मुझे मुलाकात के लिए मस्जिद ले जा रहे थे. हम तीनों मस्जिद की सीढ़ियां चढ़ रहे थे, मैं आखिरी सीढ़ी पर था. तभी पीछे से एक पुलिसकर्मी ने आवाज देकर मुझे रोक दिया. मैं वापस नीचे आ गया. पुलिस वाले ने कहा तुम चोरी छिपे मस्जिद में घुस रहे थे. पुलिस वाला देख रहा था कि मेरे गले में मेरा प्रेस कार्ड और जैकेट में रखा न्यूज़लॉन्ड्री का लाल माइक पड़ा है. थोड़ी ही देर में कई पुलिसकर्मियों ने मिलकर वहां ऐसा माहौल बना दिया मानों मैं कोई अपराधी हूं जो चोरी छिपे मस्जिद में घुस रहा था. इसने मुझे अंदर से डरा दिया क्योंकि पुलिसिया बर्ताव की कहानियां दो दिनों में मुझे संभल के हर निवासी ने सुनाई थी.  

कई पुलिस अधिकारियों और पुलिसकर्मियों के बीच मैं घिरा था. इनकी संख्या करीब 50 होगी. इस दौरान शोरगुल होने लगा, जिसे सुनकर मस्जिद के पास रहने वाले संभल के एक मशहूर वकील आए. उनसे मैं सुबह में मिला था. उन्होंने मुझे पहचान लिया. उनके कहने पर पुलिस ने आईकार्ड और मेरी कुछ तस्वीरें लेने के बाद मुझे छोड़ दिया. ये मेरे लिए काफी हैरान करने वाला था क्योंकि यह सब तब हुआ जब मेरे साथ मस्जिद इंतजामिया कमेटी के दो लोग मौजूद थे. 

जफर अली से हमारी मुलाकात संभल के ही किसी अन्य इलाके में देर रात हुई. इसके बाद मैं दिल्ली लौट आया. रात को करीब दो बजे बहुत ही तसल्ली से मैंने और मेरे सहयोगी ने हापुड़ स्थित ढाबे पर खाना खाया.

35 मिनट कुछ सेकेंड की इस स्टोरी के पब्लिश होने के बाद मुझे फोन और मैसेज आने लगे. संभल से ही तमाम फोन आने लगे. मेरी स्टोरी का मुझे ही लिंक भेजकर कहा कि आपने ये स्टोरी दिखाकर संभल के साथ न्याय किया है. रील चलने लगीं, स्टोरी के कुछ हिस्सों को काट कर सोशल मीडिया पर साझा किया गया.

अखिलेश यादव व कांग्रेस के तमाम नेताओं ने मेरी स्टोरी को शेयर किया. दिल्ली और स्थानीय पत्रकारों ने मुझे फोन कर मेरी कहानी के किरदारों के नंबर मांगे. इसके बाद तमाम दिल्ली और स्थानीय मीडिया ने मेरी स्टोरी का फॉलोअप किया.

आज की बात करूं तो संभल से मुझे रोजाना कई फोन आते हैं. सबकी अपनी समस्याएं हैं. किसी के बेटे को पुलिस ने उठा लिया है तो कोई किसी को पुलिस कार्रवाई करने की धमकी दे रही है. कई महिलाओं ने मुझे रोकर फोन किया कि घर की स्थिति ठीक नहीं है बेटा अकेला कमाने वाला था उसे पुलिस ले गई. हम कहां जाएं. कल ही किसी का फोन आया कि हमारे मोहल्ले से तीन लड़कों को पुलिस उठाकर ले गए. उन्हें बेरहमी से पीटा है. 

शायद इन लोगों को लगता है कि मैं खबर लिखूंगा तो सब ठीक हो जाएगा. ये लोग हर कॉल पर मुझसे कुछ उम्मीद करते हैं. वे कहते हैं कि सिर्फ आपने ही सच दिखाया है बाकी सबने तो हमारे घरों में पत्थर ढूंढे हैं. आप हमारे बारे में कुछ लिखिए. 

बता दूं कि मेरी स्टोरी के बाद ही अस्पाताल में भर्ती हसन और अजीम पर 24 घंटे का पहरा लग गया था. पहरा ऐसा कि पैर में बेड़ियां और 4-5 पुलिसकर्मी हमेशा निगरानी में थे. हिंसा में गोली लगने के बाद इनका पहले संभल फिर मुरादाबाद में इलाज चल रहा था. वहीं से पुलिस ने इन्हें जेल भेज दिया. न्यूज़लॉन्ड्री से बात करते हुए इन दोनों युवाओं ने बताया था कि पुलिस झूठी गवाही के लिए इन पर दबाव बना रही थी.

पति की मौत के बाद चार महीने के लिए इद्दत में बैठी हसन की मां ने दो दिन पहले ही फोन करके कहा कि जहां तो मेरे बेटे की बाजू का ऑपरेशन होना था, डॉक्टर ने सभी कागज भी पूरे कर लिए थे, बेटी से ऑपरेशन के लिए कागजों पर अंगूठा भी ले लिया था फिर क्यों मेरे बेटे को बिना ऑपरेशन के ही जेल भेज दिया. उसकी बाजू खराब हो गई है, कहकर रोनने लगती हैं.

टेक्स्ट रिपोर्ट आप यहां पढ़ सकते हैं.

आप यकीन नहीं करेंगे कई बार ऐसी कहानियां करते हुए मन विचलित हो जाता है. गुस्सा भी आता है. लेकिन सामने वाले की कहानियां देख सुनकर लगता है कि हमारी परेशानियां तो कुछ भी नहीं हैं. अच्छा लगता है जब इनका दर्द किसी हमारे द्वारा कही गई कहानी के जरिए लोगों को पता चलता है और फिर इन्हें मदद पहुंच जाती है. आरोपी को सजा मिल जाती है. बतौर पत्रकार ये मेरा काम है, अपने समय को लिपिबद्ध और ईमानदारी से करना है. 

2024 ने मुझे कई नई कहानियां दीं. सांप्रदायिक दंगे, दलितों पर अत्याचार, पेपर लीक, स्थानीय यूट्यूबर्स की कमाई, मीडिया की कहानियां, अपराध पर खोजी पत्रकारिता और तमाम इंटरव्यूज. जो ग्राउंड पर दिखा उसकी पड़ताल कर अपने पाठकों तो उसी रूप में परोस दिया. बांटने-कांटने से ऊपर उठकर समाज को बेहतर बनाने की और प्रयास किया. 

मैंने जो भी आपसे ऊपर जिक्र किया ऐसा करके मैंने कोई नया काम नहीं किया है. कोई तीर नहीं मारा है. बस फर्क इतना है कि काम ईमानदारी से किया है. उम्मीद है 2025 में भी कुछ अच्छी ख़बरें और कहानियां अपने पाठकों के लिए ला सकूंगा, आप सभी को मेरी ओर से 2025 की शुभकामनाएं. अपना अपने परिवार का ख्याल रखिए.

मैं एक अदना सा पत्रकार

पश्चिमी उत्तर प्रदेश के संभल में भारी पुलिस बल की तैनाती के बीच अब धीरे-धीरे माहौल सामान्य हो रहा है. दुकानें खुलने लगी हैं और बाजारों में चहलकदमी देखी जा सकती है. 

इस बीच संभल हिंसा में घायल दो युवकों- अजीम और हसन को पुलिस ने गिरफ्तार कर जेल भेज दिया है. गौरतलब है कि ये दोनों वही नौजवान हैं, जिन्होंने न्यूज़लॉन्ड्री के कैमरे पर बयान दिया था कि पुलिस उन पर झूठी गवाही के लिए दबाव बना रही है. उन्होंने पुलिस और हिंसा वाले दिन को लेकर क्या कुछ बताता था, जानने के लिए हमारी ये विस्तृत रिपोर्ट देखिए. 

दरअसल, संभल की शाही जामा मस्जिद में 24 नवंबर को हुए सर्वे के दौरान हुई हिंसा में पांच लोगों की मौत हो चुकी है. जबकि कई घायल हैं. घायलों में शामिल अजीम और हसन का इलाज पहले संभल के सरकारी अस्पताल में चल रहा था. उसके बाद 26 नवंबर की शाम को उन्हें मुरादाबाद के तीर्थंकर महावीर हॉस्पिटल (टीएमयू) में रेफर कर दिया गया. जहां दो दिसंबर की देर शाम तक उनका इलाज जारी था. इसके बाद उन्हें वहां से बिना परिजनों को जानकारी दिए अस्पताल के पिछले गेट से जेल भेज दिया गया. 

परिवार का आरोप है कि वे रातभर हसन की तलाश में भटकते रहे. हसन की बहन आसिया कहती हैं, “देर शाम हसन को अस्पताल से गायब कर दिया गया. वे रातभर भटकते रहे लेकिन हसन का पता नहीं चला. हम अस्पताल के गेट पर थे लेकिन इस गेट से उन्हें बाहर नहीं निकाला गया. अस्पताल के पिछले गेट से निकाला गया है. हमने डॉक्टरों से पूछा तो उन्होंने कहा कि बच्चों को तो यहां से पुलिस वाले ले गए हैं.”

परिजनों को नहीं थी जेल भेजे जाने की जानकारी!

3 दिसंबर की दोपहर करीब 12 बजे परिजनों को पता चला कि हसन को मुरादाबाद जेल भेज दिया गया है. हसन की बहन ने जेल पहुंचकर अपने भाई से मुलाकात की. वे रोते हुए कहती हैं, “मेरी हसन से करीब 1:30 बजे मुरादाबाद जेल में मुलाकात हुई है. उसकी तबीयत ठीक नहीं है. उसकी बाजुएं काम नहीं कर रही हैं. दोनों हाथों में पट्टी बंधी है, काफी तकलीफ है. वो खाना भी नहीं खा पा रहा है.” 

वे कहती हैं कि मुलाकात के दौरान हसन ने बताया कि देर शाम करीब 7:30 बजे उसे और अजीम को अस्पताल के पिछले गेट से निकालकर पहले संभल कोतवाली ले जाया गया और उसके बाद दोनों को रात के करीब 2:30 बजे मुरादाबाद की जेल ले आए. 

वे रोते हुए पूछती हैं कि ऐसे कैसे चलेगा, उसकी तबीयत ठीक नहीं है. “आप कुछ कीजिए उसका ऑपरेशन होना बहुत जरूरी है.”       

हसन की मां मुजायरा को न्यूज़लॉन्ड्री से जानकारी मिली कि उनका बेटा जेल भेज दिया गया है. वे फोन पर बातचीत के दौरान ही रोने लगती हैं. कहती हैं, “मुझे कुछ खबर नहीं है, जिंदा है कि मार दिया. 15 घंटे से ज्यादा हो गए हैं उसकी कोई खबर नहीं है. मेरा बेटा जख्मी है, उसे भूखा प्यासा रख रहे हैं, नहीं मरता होगा तो वैसे मर जाएगा. ठंड पड़ रही है और उसके पास कपड़े तक नहीं है. हमें मिलने भी नहीं दिया जा रहा है. पहले पुलिस ने उसे गोली मारकर घायल किया और अब उसे यातनाएं दी जा रही हैं.”

वहीं, अजीम के पिता खलील अहमद को भी 3 दिंसबर की दोपहर यह जानकारी हमसे ही मिली कि उनके बेटे को जेल भेज दिया गया है. वे भी अपने बेटे की तलाश में रात भर भटकते रहे और अजीम का पता लगाने की कोशिश में रहे. 

उन्होंने हमें फोन पर बताया, “हम 2 दिसंबर की शाम को बेटे से मिलना चाहते थे लेकिन अस्पताल में हमें यह कहकर रोक दिया गया कि आवाज लगेगी तब आपको बुलाया जाएगा. लेकिन ऐसा नहीं हुआ. फिर करीब 7:30 बजे जब मैं अंदर गया तो वहां पर दोनों ही लड़के नहीं थे. मैंने डॉक्टरों से पूछा कि बच्चे कहां हैं तो उन्होंने कहा कि पुलिस ले गई है. लेकिन अभी तक बच्चों का पता नहीं है.”

वे आगे कहते हैं कि उन दोनों की तबीयत ठीक नहीं है. उनके जिस्म में काफी दर्द है. दोनों के शरीर में गोली फंसी है. बावजूद इसके उन्हें जेल भेज दिया गया.

रिमांड शीट और एफआईआर

न्यूज़लॉन्ड्री के पास मौजूद रिमांड शीट और एफआईआर के मुताबिक, हसन और मोहम्मद अजीम पर कई धाराओं में केस दर्ज किया गया है. इनपर बीएनएस यानी भारतीय न्याय संहिता की धारा 191(2), 191(3), 190, 109(1), 125(a), 125(b), 121, 132, 121(1), 121(2), 324(4), 223(b), 326(f), 317(3) के अलावा आपराधिक कानून (संशोधन) अधिनियम 1932 की धारा 7, सार्वजनिक संपत्ति नुकसान निवारण अधिनियम 1984 की धारा 3 और 4 में मामला दर्ज किया गया है. इन्हें 16 दिसंबर तक के लिए रिमांड पर भेजा गया है. 

इस मामले में पीड़ितों के वकील कमर हुसैन कहते हैं, “फिलहाल दोनों लड़कों को जेल भेज दिया गया है. मैने सीजेएम कोर्ट में रिमांड चेक किया है, उसके बाद हमें पता चला कि इन्हें जेल भेजा गया है. इनका कल 6 बजे के बाद रिमांड हुआ है. इससे पहले भी जितने रिमांड हुए हैं, वो भी कोर्ट टाइम के बाद हुए हैं.” 

वे कहते हैं कि इस पूरे विवाद में इन दोनों को मिलाकर अभी तक कुल 32 लोगों को जेल भेजा गया है. वे आगे कहते हैं, “मुझे हसन और अजीम के परिजनों ने बताया है कि दोनों ही बच्चे गोली से घायल हैं और इनका अस्पाताल में इलाज होना बेहद जरूरी है. सर्जरी की जरूरत है. बावजूद इसके इन्हें जेल भेज दिया गया है.” 

वे कहते हैं कि सेशन कोर्ट संभल में बेल के लिए आवेदन करेंगे.

क्या कहते हैं संभल के एसपी

दोनों युवकों को अस्पताल से सीधा जेल भेजे जाने को लेकर हमने संभल के पुलिस अधीक्षक कृष्ण कुमार बिश्नोई से भी बात की. 

बिश्नोई कहते हैं, “अगर उनका पूरा इलाज हो चुका है तो फिर उन्हें पुलिस की कस्टडी में लिया जाएगा. अगर उन्हें रेगुलर पट्टी की जरूरत है या इसके अलावा कोई जरूरत नहीं है तो फिर उन्हें जेल भेजा जाएगा और जेल के अस्पताल में ही उनका इलाज होगा.” 

26 नवंबर को संभल से मुरादाबाद किया गया रेफर

हसन और अजीम को 26 नवंबर की शाम को संभल के सरकारी अस्पताल से मुरादाबाद के टीएमयू हॉस्पिटल में रेफर किया गया था. मालूम हो कि मुरादाबाद, संभल का पड़ोसी जिला है. 

तब अजीम के पिता खलील अहमद ने न्यूज़लॉन्ड्री से बात करते हुए बताया था, “अजीम और हसन के पैरों में बेड़ियां पड़ी हैं और उन्हें पुलिस ने निगरानी में रखा हुआ है. हमें भी दिन में एक--दो बार ही मिलने दिया जा रहा है. 

अजीम तीन भाइयों में सबसे बड़े हैं. उनके पिता कहते हैं, “बेटा हिंसा वाले दिन अपनी बुआ के पास जा रहा था लेकिन वहां तक पहुंच ही नहीं पाया. पता चला कि  उसे गोली लग गई है. इसके बाद मैं काफी परेशान हो गया. सभी जगहों पर उसे ढूंढता रहा, फिर शाम को वह सरकारी अस्पताल में उसका पता चला. लेकिन पुलिस ने मिलने नहीं दिया.”

वह आखिर में जोड़ते हैं कि अस्पताल में 24 घंटे चार से पांच पुलिसवाले लगातार निगरानी कर रहे हैं. 

गोली लगी है: दोनों के परिजनों का दावा

हसन की बहन आसिया ने बताया, “हसन अस्पताल में है. उसके पैरों को बांध रखा है. पैरों में काफी दर्द है, उसे रात को नींद भी नहीं आती है. हमें बात तक नहीं करने दी जा रही है. सिर्फ खाना खिलाने के दौरान वहां जाने देते हैं लेकिन फिर भी बात नहीं करने देते हैं.” 

इससे पहले आसिया ने हमें बताया था कि कई पुलिसकर्मी 24 घंटें निगरानी कर रहे हैं. उसने कहा था, “डॉक्टर पहले भाई के ऑपरेशन के लिए बोल रहे थे. लेकिन अब डॉक्टर ऑपरेशन के लिए मना कर रहे हैं. डॉक्टरों का कहना था कि ऑपरेशन होगा, नहीं तो उसकी बांह खराब हो जाएगी. उसकी नस कट गई हैं, उन्हें जोड़ना होगा, ऐसा नहीं हुआ तो हाथ काम करना बंद कर देगा. फिर अचानक से उन्होंने अब ऑपरेशन के लिए क्यों मना कर दिया मुझे कुछ भी समझ नहीं आ रहा है.”

आसिया ने हमें बताया कि अस्पताल के बाहर मीडिया का जमावड़ा होने लगा था. शायद इसीलिए अजीम और हसन को आईसीयू में भर्ती कर दिया ताकि कोई उन दोनों से मिल न सके.  

आसिया बताती हैं कि हसन के ऑपरेशन के लिए डॉक्टरों ने कागज भी तैयार कर लिए थे, कुछ कागजों पर मुझसे अंगुठे भी लगवाए थे. लेकिन फिर डॉक्टरों ने कह दिया कि ऑपेशन नहीं होगा. एक बार डॉक्टरों ने यह भी कहा कि ऑपरेशन यहां नहीं दिल्ली में होगा.   

हसन के पिता की 1 नवंबर को हुई है मौत

हसन की मां मुजायरा कहती हैं कि उनके पति इरफान की 1 नवंबर को हार्ट अटैक से मौत हो गई. अपने पापा को देखने के लिए ही वह घर पर आया हुआ था. इस बीच यह घटना हो गई.  मुज़ायरा कहती हैं, “पुलिस बार-बार बेटे को टॉर्चर कर रही थी कि जैसा हम बोलें वैसा बयान दो. मैं बहुत मजबूर हूं 40 दिन तक कहीं जा भी नहीं सकती हूं. मैं किसी से मिल भी नहीं सकती हूं.” 

चार भाई बहनों में हसन दूसरे नंबर के हैं. 10 हजार रुपये महीने पर वह दिल्ली में काम करते हैं. 

24 तारीख को क्या हुआ था? इस पर मुजायरा बताती, “हसन का छोटा भाई हाशिम अपने पिता की कब्र पर रोजाना की तरह कुरान पढ़ने गया था. हसन घर पर ही था. इस बीच गली में काफी शोरगुल होने लगा, तो मैंने हसन से कहा कि देखना बहुत आवाज आ रही है, कहीं छोटा वाला भाई तो नहीं है. इस बीच हसन बाहर गया. करीब 1 घंटे बाद पता चला कि उसके हाथ में गोली लग गई और वह संभल के सरकारी अस्पताल में भर्ती है.”

फिलहाल हसन और अजीम को मुरादाबाद की जेल में बद कर दिया गया है.  

बता दें कि संभल की शाही जामा मस्जिद को लेकर ये नया विवाद 19 नवंबर को तब शुरू हुआ, जब संभल से करीब 21-22 किलोमीटर दूर स्थित कैला देवी मंदिर के महंत ऋषिराज गिरी और कुछ लोगों ने एक याचिका संभल की अदालत में दाखिल की. महंत ने मस्जिद की जगह हरिहर मंदिर होने का दावा किया. अदालत ने कुछ ही घंटे के भीतर मस्जिद परिसर के सर्वे का आदेश पारित कर दिया और उसी दिन अदालत के आदेश पर मस्जिद परिसर का सर्वे भी हुआ.

19 नवंबर को हुए इस सर्वे के दौरान भी भीड़ जुटी थी लेकिन कोई तनाव नहीं हुआ. हालात तब बिगड़े तब जब रविवार यानी 24 नवंबर को सर्वे के दौरान भीड़ और पुलिस बल आमने-सामने आ गए. कई घंटों तक पत्थरबाजी होती रही. इसमें पांच युवकों की मौत तो भीड़ समेत कई पुलिसकर्मी भी घायल हुए.

सूनी सड़कें, पसरा सन्नाटा और पुलिस की गाड़ियों के सायरनों की आवाज. अभी उत्तर प्रदेश के पश्चिमी जिले संभल की स्थिति कुछ ऐसी ही है. शहर में चप्पे-चप्पे पर पुलिस तैनात है. यहां दो कंपनी आरएएफ और करीब 8 से 9 कंपनी पीएसी समेत आसपास के कई जिलों से भी पुलिस तैनात है. 

दरअसल, देश में एक बार फिर एक मस्जिद विवादों के घेरे में है. संभल शहर के ऊंचे टीले पर बनी इस शाही जामा मस्जिद के सर्वे के बाद 24 नवंबर को हिंसा भड़क उठी. इस हिंसा में चार युवकों की मौत हो गई. जबकि कई अन्य घायल हो गए. स्थानीय लोगों का कहना है कि पुलिस की गोलियों से युवकों की मौत हुई है. जबकि पुलिस प्रशासन ने इस दावे को खारिज किया है. 

हिंसा में मरने वालों में एक 17 वर्षीय मोहम्मद अयान भी हैं. अयान, उनकी बूढ़ी विधवा मां के लिए अकेले सहारा थे. वे एक होटल में वेटर के काम से रोजाना 200 रुपए कमाते थे. इन्हीं रुपयों से घर और उनकी मां नफीसा की दवाई खर्चा चलता था.

नफीसा कहती हैं, "बेटा होटल पर काम करने के लिए गया था लेकिन पता नहीं वह कैसे वहां पहुंच गया. मुझे किसी ने घर आकर बताया कि अयान को पुलिस ने गोली मार दी. जब मैं देखने गई तो अयान किसी की गोद में था. मैंने पूछा क्या हुआ तो उसने बताया कि गोली लग गई."

इसके बाद वह रोने लगती हैं और अपना आपा खो देती हैं. वह कहती हैं, "मुझसे कुछ मत पूछो."

हमने संभल के सरकारी अस्पताल में भर्ती दो घायलों से भी बात की. घायलों के मुताबिक उन्हें पुलिस ने गोली मारी है. वहीं, मृतक के परिवारों के अलावा, घायलों और जिनके घर में तोड़फोड़ हुई है उनसे भी बात की. याचिकाकर्ता मंदिर के महंत और मस्जिद के सदर ने भी हमसे इस पूरे मुद्दे पर खुलकर बातचीत की. साथ ही पुलिस प्रशासन से बात की और इस हिंसा के बाद उठे सवालों का जवाब मांगा. जिला पुलिस अधीक्षक और डीएम ने न्यूज़लॉन्ड्री के सभी सवालों का जवाब दिया. 

लेकिन बड़ा सवाल यही है कि हिंसा की पूरी हकीकत क्या है और यह क्यों भड़क उठी? हिंसा के बाद कैसे हालात हैं? हिंसा में मारे गए लोगों के परिजनों पर क्या बीत रही है? पुलिस पर किन लोगों को निशाने पर लेने का आरोप है और पुलिस क्या किसी को बचा रही है? आखिर मस्जिद का इतिहास क्या है? साथ ही किसकी मांग पर मस्जिद में सर्वे हुआ, जिसकी एक कड़ी इस हिंसा से जुड़ी है? इन सब सवालों के जवाब जानने के लिए हमने संभल का दौरा किया. देखिए संभल का पूरा सच उजागर करती हमारी यह ग्राउंड रिपोर्ट. 

लोकसभा चुनाव के तीसरे चरण में 7 मई को 11 राज्य और केंद्र शासित प्रदेश की 93 सीटों पर मतदान हुआ. इनमें उत्तर प्रदेश की 10 सीटें भी शामिल रहीं. उत्तर प्रदेश की इन 10 सीटों में से संभल लोकसभा सीट पर सबसे ज्यादा 62.81 फीसदी मतदान हुआ.

हालांकि, आज संभल ज्यादा मतदान के लिए नहीं बल्कि कथित तौर पर मतदाताओं के साथ पुलिस द्वारा की गई मारपीट और बदतमीजी के लिए सुर्खियों में है. यहां कई गांवों के लोगों का आरोप है कि मतदान के दौरान पुलिस ने लाठीचार्ज किया. आरोप है कि पुलिस ने मुस्लिम बाहुल्य गांवों को निशाना बनाया ताकि सपा प्रत्याशी के पक्ष में होने वाले मतदान में कमी आए.

न्यूज़लॉन्ड्री के पास ऐसे कई वीडियो उपलब्ध हैं, जिसमें पुलिस की मौजूदगी में मतदाताओं की भीड़ बूथ से भागते हुए नज़र आ रही है. इस दौरान कई मतदाताओं को गंभीर तो कई को मामूली चोटें आई हैं. हमने पुलिस पर लगे आरोपों और मतदान न होने देने की कोशिशों के बारे में जानने के लिए इन गांवों का दौरा किया.

खबर के मुताबिक मीटिंग में नवाज शरीफ और उनके सहायकों ने भारत की ओर से सौंपे गए सबूतों के आधार पर जांच कराए जाने पर सहमति जताई. एक सीनियर अधिकारी ने बताया कि भारत की ओर से सौंपे गए सबूतों को पाकिस्तान के इंटेलिजेंस ब्यूरो के चीफ आफताब सुल्तान को आगे की कार्रवाई के लिए सौंप दिए गए हैं. बैठक को संबोधित करते हुए पाक पीएम नवाज शरीफ ने कहा कि वह आतंकरोधी नीति के तहत भारत के साथ अपने सहयोग को बढ़ाने के लिए तैयार हैं.
बैठक में शरीफ ने अपने राष्ट्रीय सुरक्षा सलाहकार नासिर खान जंजुआ को भारत के एनएसए अजित डोभाल से संपर्क बनाए रखने का आदेश दिया, ताकि पठानकोट अटैक के बावजूद भारत और पाक के बीच बातचीत के क्रम को जारी रखा जा सके. इस बैठक में आईएसआई के डीजी और सेना के प्रमुख भी शामिल थे."
सचिन ने देशवासियों को समर्पित किया अपना दोहरा शतक,"सचिन तेंदुलकर ने एकदिवसीय अंतरराष्ट्रीय क्रिकेट में इतिहास रचने के बाद अपने दोहरे शतक को भारतीय लोगों को समर्पित करते हुए खुलासा किया कि जब वह 175 रन के पार पहुंच गये थे तब उन्हें लगा कि 200 रन के जादुई आंकड़े को छुआ जा सकता है.
तेंदुलकर ने दक्षिण अफ्रीका के खिलाफ दूसरे एकदिवसीय मैच में नाबाद 200 रन बनाये. वह वन डे में दोहरा शतक जड़ने वाले दुनिया के पहले बल्लेबाज बने जिससे भारत ने यह मैच 153 रन के विशाल अंतर से जीता. उन्हें इस पारी के लिये मैन आफ द मैच चुना गया. तेंदुलकर ने मैच के बाद भारतीय क्रिकेट प्रेमियों का आभार व्यक्त किया.
उन्होंने कहा, ‘मैं नहीं जानता कि इस उपलब्धि पर कैसे प्रतिक्रिया करूं. मैं इस दोहरे शतक को भारतीय जनता को समर्पित करता हूं जो पिछले 20 साल से मेरे उतार चढ़ावों में हमेशा मेरा साथ देते रहे हैं. मैं उनके सहयोग को कभी नहीं भुला सकता.’ मास्टर ब्लास्टर ने इसके साथ ही खुलासा किया कि जब वह 175 रन के पार पहुंच गये थे तभी उन्होंने दोहरा शतक जड़ने के बारे में सोचा क्योंकि तब 42 ओवर ही हुए थे.
उन्होंने कहा, ‘जब मैं 175 रन के पार पहुंच गया और 42वां ओवर चल रहा था तब मुझे लगा कि मैं दोहरे शतक तक पहुंच सकता हूं लेकिन मैं इसी के बारे में नहीं सोच रहा था. जब मैं इसके बेहद करीब पहुंच गया तभी इस बारे में मैंने सोचना शुरू किया.’ तेंदुलकर ने कहा कि वह अपनी क्रिकेट का पूरा लुत्फ उठा रहे हैं और उन्हें खुशी है कि उनकी पारी से टीम ने बड़ी जीत दर्ज की. उन्होंने कहा, ‘मैं अपने खेल का पूरा लुत्फ उठा रहा हूं और मैंने टीम के लिये जो सर्वश्रेष्ठ हो वही करने का प्रयास किया है.

बल्लेबाज के तौर पर मैंने कुछ गलत फैसले भी किये लेकिन मैंने हमेशा टीम की भलाई के बारे में ही सोचा.’ तेंदुलकर ने कहा, ‘50 ओवर तक बल्लेबाजी करना मेरी फिटनेस की अच्छी परीक्षा थी. पूरी पारी के दौरान मेरे शरीर ने पूरा साथ दिया. गेंद अच्छी तरह से बल्ले पर आ रही थी और मैंने अच्छे स्ट्रोक जमाये.’ इस स्टार बल्लेबाज ने इसके साथ कप्तान महेंद्र सिंह धोनी, दिनेश कार्तिक और यूसुफ पठान की भी तारीफ की जिन्होंने दूसरे छोर से उनका पूरा साथ दिया.
उन्होंने कहा, ‘मेरा मानना था कि इस पिच पर 340 से 350 रन का स्कोर अच्छा रहेगा.’ उन्होंने कहा, ‘दिनेश कार्तिक, यूसुफ और धोनी ने बेहतरीन बल्लेबाजी की. यदि आप साझेदारी देखोगे तो प्रत्येक में बड़े शाट खेले गये. यूसुफ ने लय बदली और धोनी ने अंत में शानदार बल्लेबाजी की. इसलिए मैंने एक रन लेकर धोनी को स्ट्राइक देने की कोशिश की क्योंकि वह तब अच्छे शाट जमा रहा था.’"
एनआईए करेगी छत्तीसगढ़ में सुरक्षा खामियों की जांच: आरपीएन सिंह,"केंद्रीय गृह राज्य मंत्री आर. पी. एन. सिंह ने सोमवार को कहा कि छत्तीसगढ़ में शनिवार को कांग्रेस नेताओं एवं कार्यकर्ताओं के काफिले पर हुए नक्सली हमले में सुरक्षा खामियां रही हैं, और राष्ट्रीय जांच एजेंसी (एनआईए) इस मामले की जांच करेगी, ताकि दोषियों को दंडित किया जा सके.
सिंह ने यहां संवाददाताओं से कहा, ""इस मामले में सुरक्षा खामियां रही हैं और पूरे मामले की जांच एनआईए करेगी. इसके लिए जो भी जिम्मेदार पाया गया, चाहे वह केंद्र स्तर पर हो या राज्य स्तर पर, उसे दंडित किया जाएगा.'
छत्तीसगढ़ के बस्तर क्षेत्र में शनिवार को हुए नक्सली हमले को देश पर हमला करार देते हुए उन्होंने कहा, ""हम हमले में जख्मी हुए लोगों के जल्द स्वस्थ होने की कामना करते हैं.'
केंद्रीय गृह सचिव आर. के. सिंह ने कहा कि एनआईए का दल मामले की जांच के लिए सोमवार को छत्तीसगढ़ रवाना हो रही है.
इस बीच, कांग्रेस ने हमले में जान गंवाने वालों को श्रद्धांजलि देने के लिए दिल्ली स्थित पार्टी कार्यालय में शाम पांच बजे शोक सभा बुलाई है. सूत्रों के अनुसार, इसमें कांग्रेस अध्यक्ष सोनिया गांधी, उपाध्यक्ष राहुल गांधी तथा पार्टी के अन्य वरिष्ठ नेता हिस्सा लेंगे."
सीधी बात:  शाह बोले- हमारा बस चलता तो अब तक मंदिर बन गया होता,"भारतीय जनता पार्टी (बीजेपी) के राष्ट्रीय अध्यक्ष अमित शाह ने कहा है कि अगर हमारे बस में होता तो अब तक राम मंदिर बन चुका होता. उन्होंने यह बात आजतक के सीधी बात कार्यक्रम में कही.
सीधी बात में विभिन्न मुद्दों पर अमित शाह ने अपनी बेबाक राय रखी. मध्य प्रदेश, छत्तीसगढ़ और राजस्थान के विधानसभा चुनावों पर उन्होंने कहा कि हम हर चुनाव को गंभीरता से लेते हैं. चूंकि ये तीनों राज्य संगठनात्मक स्तर पर बहुत अच्छे राज्य हैं. यहां सबसे पहले भारतीय जनसंघ पला बढ़ा है और भारतीय जनता पार्टी भी बड़ी मजबूती से आगे बढ़ी. राजस्थान में 10 और बाकी दो राज्यों में हमारी 15-15 साल सरकार रही है. हम तीनों राज्यों में गंभीरता से चुनाव लड़ रहे हैं.
उन्होंने कहा, 'हम मध्य प्रदेश में अच्छे बहुमत से जीतेंगे. छत्तीसगढ़ में 50-55 सीटे जीतेंगे. इन तीनों राज्यों में एंटी इनकम्बेंसी पर कहा कि सत्ता विरोधी लहर वहां होती है जहां सरकार की योजनाओं से लाभान्वित होने के बजाय नाराज होने वालों की संख्या ज्यादा होती  हैं. यहां प्रो-एंटी इन्कम्बेंसी है.
उन्होंने आगे कहा कि राम मंदिर का मुद्दा रणनीतिक नहीं है. ये केस नौ सालों से चल रहा है. हमने कभी नहीं कहा कि केस को टालो. हम सभी चाहते हैं केस सेटल हो जाए. कांग्रेस ने हमेशा मामले को टालने को कहा. हमारा बस चलता तो अब तक केस सेटल हो गया होता. अब तक मंदिर बन गया होता. आदेश नहीं तो अध्यादेश, इस सवाल पर अमित शाह ने कहा कि अभी हम जनवरी की राह देखेंगे.

सीबीआई में कोई दखल नहीं
राजस्थान चुनाव पर उन्होंने कहा कि इसे लेकर हम जरा भी चिंतित नहीं हैं. सीबीआई में विवाद के मुद्दे पर बीजेपी अध्यक्ष ने कहा कि इसमें सरकार ने कोई दखल नहीं दिया है. दो अधिकारियों ने एक-दूसरे पर आरोप लगाए हैं. इसकी जांच के लिए मामले को सीवीसी को भेज दिया है. इसमें सरकार का कोई दखल नहीं है.
आरबीआई अपना काम कर रहा है
इसी तरह केंद्र सरकार और रिजर्व बैंक ऑफ इंडिया के बीच विवाद पर अमित शाह ने कहा कि इस मामले में भी सरकार ने कोई दखल नहीं है. हमारा काम सरकार चलाना है, आरबीआई गवर्नर काम रिजर्व बैंक चलाना है. सरकार ने इसमें को दखल नहीं दिया है. यह लोकतांत्रिक प्रक्रिया है.
बीजेपी में वंशवाद पर ये बोले
अमित शाह ने बीजेपी में वंशवाद की बात से इंकार किया. जब उनसे पूछा गया कि मध्य प्रदेश में 30 ऐसी सीटें हैं जहां नेताओं के रिश्तेदार चुनाव लड़ रहे हैं. इस पर बीजेपी अध्यक्ष ने वंशवाद को परिभाषित करते हुए कहा कि कोई नेता यदि राजनीति छोड़ देता है और अगर उसके परिवार का सदस्य चुनाव लड़ता है तो वह वंशवाद नहीं होता है.
अमित शाह ने राफेल सौदे पर कहा कि इसमें एक फूटी कौड़ी का घोटाला नहीं हुआ है. कांग्रेस बड़ी चालाकी से इस मामले को उछाल रही है. सवाल है कि आपके (राहुल गांधी) पास सूचनाएं कहां से आती हैं. आपकी सूचनाएं कितनी अहम हैं. 36 के 36 विमान फ्रांस से बनकर आने थे. राफेल की तत्काल जरूरत है. सारे विमान फ्रांस से आने हैं. कांग्रेस ने जबरन इस मामले को उछाला है."
"ऋषभ पंत के पास यूनिक टैलेंट, उसके साथ छेड़छाड़ नहीं कर सकते: प्रवीण आमरे","ऋषभ पंत की कभी कभार इस बात के लिए आलोचना की जाती है कि वह अपनी टीम को फिनिशिंग लाइन तक नहीं ले जाते. लेकिन दिल्ली कैपिटल्स के स्काउटिंग प्रमुख प्रवीण आमरे को लगता है कि यह आलोचना बेकार है, क्योंकि ‘आप इस तरह के विशेष खिलाड़ी की नैसर्गिक प्रतिभा को नियंत्रित नहीं कर सकते’.
आमरे ने पंत के बारे में कहा, ‘मैंने ऋषभ को तीन साल पहले देखा था (जब वह दिल्ली से जुड़ा था) और जब अब मैं उसे देखता हूं तो मुझे लगता है कि उसमें काफी अच्छी चीजें हुई हैं. उसमें वो ‘एक्स-फैक्टर’ है और वह अकेले दम पर मैचों में जीत दिला सकता है.’

बीएसएफ ने पिछले कुछ महीनों में दो एडवाइजरी जारी कर घाटी के जवानों को घर जाने पर सावधानी बरतने को कहा था.  पहली एडवाइजरी एक बीएसएफ अध‍िकारी को धमकी मिलने के बाद जारी की गई थी. दूसरी एडवाइजरी लेफ्टि‍नेंट उमर
फयाज की हत्या के बाद जारी हुई थी."
चौधरी बिरेंदर सिंह बीजेपी में शामिल हुए,"हरियाणा में कांग्रेस को बड़ा झटका लगा है. कांग्रेस के पूर्व सांसद और मजबूत जाट नेता बिरेंदर सिंह शनिवार को औपराचिक तौर पर बीजेपी में शामिल हो गए. हरियाणा में अपनी पहली रैली कर रहे अमित शाह के सामने बिरेंदर पार्टी में शामिल हुए.
बिरेंदर सिंह 40 साल से ज्यादा समय तक कांग्रेस से जुड़ रहे हैं और पिछले कुछ समय से कांग्रेस से नाराज चल रहे थे. उन्होंने खुले आम राज्य की कांग्रेस सरकार पर सवाल उठाए थे. उनके निशाने पर सूबे के मुखिया भूपेंदर सिंह हुड्डा रहे हैं.
कांग्रेस ने हाल ही बिरेंदर सिंह को सीडबल्यूसी से सस्पेंड भी किया था. अमित शाह की इस रैली में और भी कई कांग्रेसी टूटकर बीजेपी में शामिल हुए हैं."
Review: कमजोर स्क्रिप्ट और खराब सस्पेंस से भरी है 'डियर माया',"फिल्म का नाम: डियर माया
